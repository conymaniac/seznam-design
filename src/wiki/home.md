## Seznam Design
Seznam Design je sada principů pro navrhování a tvorbu uživatelského rozhraní

### Co to je?
  
Seznam Design poskytuje principy, které by měly umožnit **jednodušší spolupráci** mezi Návrháři a Programátory UI, a současně dodává jednoduchý mechanizmus kontroly.

Seznam Design byl navržen na základě dvou přístupů – [Responsive Design](basics#responsive-design) a [Mobile First](basics#mobile-first).

Cílem **Responsive Design** je vytvářet stránky tak, aby uživatel měl jednoduchý a příjemný přístup k požadovanému obsahu na jakémkoliv zařízení.

Základ **Mobile First** tkví v návrhu a tvorbě obsahu stránek nejdříve pro nejjednodušší zařízení a postupném doplňováním funkcionality pro složitější a složitější zařízení.

### Základní kameny

Základními stavební kameny Seznam Designu je vlastní **Grid systém** a **Typografické škála**. 

Dodržování sjednocené typografie zajistí horizontalní rytmus a dobrou čitelnost. Současně správné posazení elementů zajistí harmonii prvků a jejich vzdáleností.

Postupem času se bude Seznam Design dále rozšiřovat.

Aktuální seznam všech principů:

+ [Grid systém](grid),
+ [Typografická škála](typography).

### V čem to pomůže?

Programátoři UI nebudou nuceni dál detailně studovat návrhy, řešit každý pixel a velikost textu. V podstatě se nejmenší jednotkou stává čtverec o osmi pixelech a je snadno vidět, jestli daná mezera je velikosti dva, nebo čtyři čtverečky.

Dodržování systému zajistí konzistentní vzhled všech částí/stránek služby, jednotné řádkování, mezery atd.

### Příklady

Od Návrhářů by Programátor UI by měl dostat responzivní návrhy, včetně návrhů s mřížkou a okotovaného návrhu (informace o typografii, barvě, odsazení).

+ [Responzivní návrh](examples#responzivn%C3%AD-návrh)
+ [Responzivní návrh s mřížkou](examples#responzivn%C3%AD-návrh-s-mř%C3%ADžkou)
+ [Okótovaný návrh](examples#okótovaný-návrh)

—

Stav: Working Draft  
Verze: 0.1.1  
Kontakt: [Dominik Michna](mailto:dominik.michna@firma.seznam.cz)