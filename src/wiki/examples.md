### Responsive Design

>The web’s moved beyond the desktop, and it’s not looking back. The number of devices we’re designing for is growing just as quickly as mobile traffic.  
>Ethan Marcotte

Responsive Design je pojem, který použil poprvé v květnu 2010 web designer Ethan Marcotte ve svém článku na blogu [A List Apart](http://alistapart.com/article/responsive-web-design).

Příčinou definování pojmu Responsive Design byla rostoucí návštěvnost webových stránek a aplikací **pomocí mobilních zařízení**.

Cílem responzivního designu je vytvářet stránky tak, aby uživatel měl **jednoduchý a příjemný přístup k požadovanému obsahu na jakémkoliv zařízení**.

Ve výsledku jsou pak stránky, splňující principy responzivního designu, **nezávislé na velikosti obrazovky**, jsou **čitelnější** a **přehlednější**, často s jednodušší navigací.

Základními pilíři responzivního designu je použití **flexibilní struktury**, včetně **flexibilní velikosti obrázků** a použití techniky **Media Queries**. 

[Media Queries](https://developer.mozilla.org/en-US/docs/Web/Guide/CSS/Media_queries) nabízí možnost cílit na konkrétní typ zařízení, často pomocí tzv. **breakpointů** – velikost obrazovky, kdy se jeden typ zařízení mění v jiný.

### Mobile First

>The ability to simplify means to eliminate the unnecessary so that the necessary may speak.  
>Hans Hofmann

Mobile First je způsob myšlení a přístup k vytváření webu, jehož autorem je designer Luke Wroblewski. Poprvé o něm píše již v roce 2009 na svém [blogu](http://www.lukew.com/ff/entry.asp?933).

V podstatě se jedná o další reakci na navyšující se popularitu mobilních zařízení a nutnost lepšího návrhu webových služeb pro tato zařízení.

Základ Mobile First tkví v návrhu a tvorbě obsahu stránek nejdříve pro nejjednodušší zařízení – v praxi nejčastěji mobilní zařízení o šířce obrazovky 320px – a postupném doplňováním funkcionality pro složitější a složitější zařízení. 

Mobile First je také příkladem přístupu [Progressive Enhancement](https://en.wikipedia.org/wiki/Progressive_enhancement).

— 

Stav: Working Draft  
Verze: 0.1.1  
Kontakt: [Dominik Michna](mailto:dominik.michna@firma.seznam.cz)